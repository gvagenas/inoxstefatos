---
title: Stefatos S.A.
type: page

---
Το 1922 ο Σπύρος Γ. Στεφάτος από την Κεφαλλονιά, ήρθε στην Αθήνα και εργάστηκε σαν μαθητευόμενος τεχνίτης στο μηχανουργείο του Ιωάννη Βρεττού στην οδό Ιπποκράτους. Εκεί έμαθε να κατασκευάζει μαγειρικές συσκευές (στόφες) που λειτουργούσαν με στερεά καύσιμα.

Το 1940 ίδρυσε τη δική του βιοτεχνία στο Περιστέρι. Όντας από τους πρώτους στην Ελλάδα που ασχολήθηκαν με την κατασκευή ανοξείδωτων συσκευών, κατάφερε να εξοπλίσει χώρους μαζικής εστίασης (ξενοδοχεία, εστιατόρια κλπ), δημόσιες υπηρεσίες (π.χ. στρατός) όπως και νοσηλευτικά ιδρύματα (δημόσια και μη).

Στη συνέχεια το 1976 τον διαδέχθηκαν οι γιοί του Γεώργιος και Κωνσταντίνος Στεφάτος, όπου με τη σειρά τους παραχώρησαν τη θέση τους το 2016 στον εγγονό και συνονόματο Σπύρο Γ. Στεφάτο.

Έχοντας εφόδιο την τεχνογνωσία του παππού και του πατέρα, όχι μόνο συνεχίζει ανοδικά την πορεία της βιοτεχνίας, αλλά είναι σε θέση να φέρει εις πέρας ειδικές κατασκευές, κερδίζοντας έτσι την αξιοπιστία συνεργατών και πελατών του.
